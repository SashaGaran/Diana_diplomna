http://oneb.com.ua/%D0%BF%D0%BE%D1%81%D0%BB%D1%83%D0%B3%D0%B8/%D0%BD%D1%96%D0%B3%D1%82%D1%8C%D0%BE%D0%B2%D0%B8%D0%B9-%D1%81%D0%B5%D1%80%D0%B2%D1%96%D1%81/%D0%BF%D0%B5%D0%B4%D0%B8%D0%BA%D1%8E%D1%80/%D0%BA%D0%BB%D0%B0%D1%81%D0%B8%D1%87%D0%BD%D0%B8%D0%B9-%D0%BF%D0%B5%D0%B4%D0%B8%D0%BA%D1%8E%D1%80

<head>Класичний педикюр або секрет красивих ніг</head>

Класичний педикюр уже десятки років залишається на піку популярності. Це одна з улюблених косметичних процедур серед жінок та чоловіків. Обрізний, або класичний педикюр – обов’язкова процедура з догляду за ногами. І хоча з кожним днем у салонах пропонують все більше альтернативних варіантів для приведення стоп до ладу (наприклад, французький або апаратний педикюр), обрізний педикюр був і є найбільш затребуваною послугою серед клієнтів. Завдяки систематичним процедурам класичного педикюру Вам не тільки вдасться зберегти красу і бездоганний вигляд Ваших стоп і нігтів, а й з легкістю уникнути численних проблем і хвороб ніг. Вам не страшні вростання нігтьових пластин, натоптиші та плоскостопість. І хоча це звична, навіть стандартна процедура, мало хто знає, в чому секрет якісного обрізного педикюру. Якщо дотримуватись кількох правил, результат триватиме довго, а травматичність буде зведена до мінімуму. Тому, збираючись у салон і довіривши свої ноги майстру, зверніть увагу навіть на дрібниці.



<subhead>Етапи процедури класичного обрізного педикюру</subhead>

Для роботи з дуже щільними ділянками шкіри стоп майстер може (за потреби) нанести спеціальний відлущуючий крем перед початком класичного педикюру. Тоді подальша процедура займе менше часу, а ймовірність отримання травм і порізів буде зведена практично до нуля.

Наступний етап обрізного педикюру – робота з нігтями. Головне правило на цьому кроці – довжина та форма нігтів повинні бути відкориговані перед розпарюванням ніг (тобто насухо). Тільки тоді майстер зможе побачити природне положення кутикули і не завдасть Вам шкоди під час роботи з нігтьовою пластиною.

На третьому етапі відбувається розпарювання ніг. Майстер використовує для цього сольові ванни з трав'яними настоянками. Вони добре розслаблюють і пом'якшують шкіру. Тривалість процедури – не більше 15-20 хвилин.

Коли ноги підготовлені, час переходити до наступного етапу обрізного педикюру. Це – чищення. Спершу, використовуючи різні за щільністю види пемз, майстер зчищає огрубілу шкіру з п'ят та інших ділянок ступні. Потім делікатно чистить зону кутикули м'якою пилочкою і щипчиками.

Процедура класичного педикюру закінчується обмиванням ніг у чистій воді, а також нанесенням живильного крему на ступні і навколонігтьові ділянки шкіри. Тривалість усієї процедури класичного педикюру – близько півтори години. Для підтримання потрібного результату бажано повторювати її раз на 3-4 тижні.



<subhead>Основні переваги класичного педикюру</subhead>

 - Незначні витрати часу;
 - Якісна «ручна» чистка;
 - Використання великої кількості пом'якшуючих засобів;
 - Результативність. Ефект зберігається надовго;
 - Доступність. Вартість процедури класичного педикюру невисока порівняно з іншими варіантами приведення ніг до ладу;
 - Стандартність і простота процедури.



<subhead>Основні недоліки класичного педикюру</subhead>

Прихильники класичного обрізного педикюру одностайні: якщо звернутися до хорошого майстра, «мінусів» у цієї процедури немає. І вони частково праві, адже основними недоліками даної процедури є можливі помилки майстра, який працює з Вашими ногами.

 - Ризик травмування та порізів;
 - Зараження і запалення (якщо інструменти недостатньо продезінфіковані);
 - Недовговічність (неправильно виконаний обрізний педикюр втрачає вигляд дуже швидко).



-----------------------------------------------------------
<subhead>На що слід звернути увагу</subhead>

Вислів «обрізний педикюр» з'явився лише тому, що під час чищення навколонігтьової зони зрізаються надлишки кутикули. І зовсім не тому, що під час процедури зрізаються всі загрубілі ділянки шкіри. Наприклад, п'ятку та інші щільні зони майстер повинен чистити лише пемзою. Використання бритви або лез для видалення мертвої шкіри в класичному педикюрі неприпустиме. Адже, полегшуючи роботу майстру, це може зашкодити клієнту. По-перше, призвести до травми чи порізу. По-друге, стимулює функцію відновлення шкірних покривів, що прискорює появу ще більшої кількості натоптишів та ущільнень.
